
# Steam: Functionaliteiten en deliverables

De eisen en wensen van de opdrachtgevers van het Steam project hebben we vastgelegd in een aantal functionaliteiten en deliverables. Er zijn verplichte onderdelen, aanvullende onderdelen en extra onderdelen. In het overzicht hieronder kun je alle onderdelen terug vinden. Klik op het pijltje voor meer informatie over het onderdeel.
Verplichte onderdelen

Voor elke afstudeerrichting is er voor de cursus OICT één verplicht final assignment (FA). De verplichte onderdelen zijn gebaseerd op deze FA's.

1. #### Basisapplicatie met data
Het kloppend hart van jullie oplossing is een basisapplicatie met een dashboard. De basisapplicatie zorgt voor de communicatie met de dataset en de Raspberry Pi Pico en toont data op het dashboard dat de gebruiker te zien krijgt en waarmee diegene kan communiceren.

2. #### Customer Journey Canvas
In deze opdracht beschrijven jullie hoe de gebruikerservaring verandert door de implementatie van het op te leveren dashboard.

3. #### Statistiekfuncties
Op het dashboard willen we graag verschillende statistiekfuncties zien die inzicht bieden in de data uit Steam.

4. #### Toepassing hardware
Koppel een neopixel en/of afstandssensor aan het dashboard en realiseer een (nuttige) functionaliteit met deze hardware. Welke functionaliteiten dat zijn, mogen jullie zelf verzinnen. Maar stem deze ideeën wel af met je opdrachtgever.

## Aanvullende onderdelen

Naast de verplichte onderdelen, zijn er een heleboel andere eisen en wensen van jullie opdrachtgevers. Deze aanvullende onderdelen mogen opgepakt worden. Hoe meer, hoe beter! Maar kwaliteit gaat boven kwantiteit: dus liever een klein aantal supergoed uitgewerkte onderdelen, dan een groot aantal half-uitgewerkte functionaliteiten.
### Business & Information management (BIM)

5. #### Stakeholderanalyse
Voor de stakeholderanalyse stellen jullie een document op met een overzicht van de verschillende stakeholders en hun visie, missie en strategie.

6. #### Business Model Canvas
Nu is de context van de organisatie (Steam) en de bijbehorende partijen duidelijk. Maar hoe is dit anders vergeleken met andere organisaties. Door het bedrijfsmodel van Steam in kaart te brengen kan er meer duidelijkheid ontstaan wat belangrijk is voor Steam als organisatie. Deliverables: het Business Model Canvas is ingevuld voor Steam.

7. #### Value Proposition Canvas 
Na de BMC is een goede vervolgstap een Waarde Propositie Canvas (VPC) op te stellen. Met dit canvas onderzoek je, naast de waarde, vooral de behoeften van de klanten van Steam.

8. #### Algemene verordening gegevensbescherming
Toets de nieuwe functionaliteiten van het dashboard aan de AVG bepalingen

### Artificial Intelligence (AI)

9. #### Steam API
Breid het dashboard uit met functionaliteit die de data live uit de Steam API haalt in plaats van uit het bronbestand (bij voorkeur zo gestructureerd dat er géén code tussen functies is gekopieerd).

10. #### Sorteren 
Breid het dashboard uit met functionaliteit waarmee de data gesorteerd wordt teruggegeven. Gebruik hiervoor één van de sorteeralgoritmen die tijdens Oriëntatie op AI is behandeld. Zorg dat componenten in het dashboard (oftewel de GUI) gebruik maken van de sorteerfunctie, bijvoorbeeld een lijst met twee kolommen waarop je kunt sorteren. Jullie mogen je eigen creativiteit gebruiken om nuttige functionaliteit toe te voegen.

11. #### Zoeken
Breid het dashboard uit met functionaliteit die in de data zoekt naar bepaald waardes. Gebruik hiervoor het binaire zoekalgoritme dat tijdens Oriëntatie op AI is behandeld. De functionaliteiten van onderdeel 3. hierboven bevatte ook al zoekfuncties, maar dan met behulp van standaardfuncties uit Python. Deze vervang je nu door jouw eigen code. Voeg componenten in het dashboard toe om de zoekfunctie te kunnen gebruiken.

12. #### Sorteren (geavanceerd)
Implementeer een geavanceerde variant van een sorteeralgoritme, zoals merge sort of quick sort (deze zijn niet uitgebreid behandeld tijdens Oriëntatie op AI). Gebruik hiervoor een aparte functie.

13. #### Zoeken (geavanceerd)
Pas het principe van binair zoeken toe op een datastructuur die complexer is dan een lijst. Denk hierbij aan het bijhouden van een binary search tree, die wordt hergebruikt bij het herhaaldelijk inlezen van nieuwe data.

14. #### Grafieken & diagrammen
Voeg grafieken of diagrammen toe aan je dashboard die interessante kenmerken van de brondata tonen. Je kan hiervoor gebruik maken van bestaande libraries van Python, zoals Matplotlib (https://matplotlib.org/ (Koppelingen naar een externe site.)).

15. #### Normaalverdeling
Pas de statistieken en kansverdelingen van de normaalverdeling toe. Onderzoek daarvoor eerst welk van de variabelen in de brondata normaal verdeeld zijn. Maak vervolgens gebruik van de eigenschappen van de normaalverdeling om uitspraken te doen over specifieke waarden in deze variabele, bijvoorbeeld “Dit spel behoort tot de 10% populairste spellen”. Beeld dit af in het dashboard.

### Technische Informatica (TI)

16. #### Koppeling hardware
Kies één of meer van onderstaande hardwarecomponenten, koppel dit component aan het dashboard en verzin een nuttige toepassing van dit component in het dashboard.

### Extra onderdelen

Wellicht hebben jullie zelf nog ideeën voor interessante features of relevante deliverables? Bijvoorbeeld een andere hardwarecomponent, slimme wiskundetoepassing voor het dashboard of uitbreiding van de bedrijfskundige analyse? Deel jullie creatieve ideeën met jullie docenten en kom samen tot extra onderdelen voor jullie applicatie.
